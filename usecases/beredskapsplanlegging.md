# 4.14 Beredskapsplanlegging i kystkommune
### Bidratt av: 
Reidun Kittelsrud
### Prosjekt: 
Ønsker fra workshop Stavanger + Ålesund 
### Komplett beskrivelse av brukstilfellet: 
Kommunene i Rogaland + Ålesund ønsker å tilrettelegge for bedre beredskapsplanlegging, der de kan få et alltid riktig sanntidsbilde og beregnet sannsynlighet for havnivå, stormflo, flomveier i bebygde områder, rasfare (hvilke veier kan potensielt bli sperret) - de ønsker å visualisere utsatte områder, og alternative adkomster for de ulike beredskapsetatene gitt ulike scenarier. Dette er tenkt for å simulere øvelser, men også som grunnlag for å tydeliggjøre behov for tiltak som flomsikring, alternative veier/sikring av veier, avgrense bygging i utsatte områder etc. Det kan også være aktuelt å simulere hendelser som for eksempel brann ved sentrale institusjoner i kombinasjon med naturhendelser/stengt veg etc. Ulike værforhold, adkomst fra nærmeste redningshelikopter og landingsplass aktuelt. Framtidsscenario inkluderer også dronetransport med medisinsk personell fra sykehuset. Trafikkforholdene på veiene til ulike tider på døgnet kan være avgjørende for å vurdere beste adkomst til en hendelse. Noen offentlige bygg som ligger særlig utsatt til, har sensorer som registrerer antall personer som oppholder seg i bygget til enhver tid – dette er viktig informasjon for beredskapsetatene og man ønsker at de som eier byggene enkelt skal supplere med slik info og BIM-modeller (adgangsbegrenset). Løsningen skal ikke bare brukes ved øvelser og planlegging av tiltak, men også støtte en reell uttrykning ved å anbefale raskeste adkomst for den enkelte beredskapsetat, tilgjengelig på mobil/i bilen for personell. Sentrale spørsmål løsningen skal støtte for visualisering og simulering: Hva KAN skje, hva GJØR vi da, hvordan VIRKER det, hvilke UTFORDRINGER møter vi på - og hvilke TILTAK kan avhjelpe utfordringene.  

Dette caset kan ses i sammenheng med behov fra Forsvaret,  søk/redning og katastrofeplanlegging. 

Aktuelle datakilder: terrengmodell, FKB-bygg+matrikkel, vannstand, havnivå, stormflodata, bølgemodell (Met), datakilder fra NVE, DSB 
### Relaterte krav:  
[5.1 Sanntidslevering](#5.1), [5.2 Dynamiske sensor data](#5.2), [5.3 Lett API](#5.3), [5.5 3D data](#5.5), [5.6 Felles sikkerhetslag](#5.6), [5.7 Linkability](#5.7), [5.8 Autoritative data](#5.8)
### Datakilder:  
